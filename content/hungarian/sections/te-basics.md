---
enable: true

# don't create a separate page
_build:
  render: "never"
---

## Az alapok

Kötésmintákat tervezel, és olyasvalakit keresel, aki megszerkesztené és lektorálná a mintádat, esetleg elkészítené a hozzá való minta- és vázlatrajzokat? Akkor jó helyen jársz! Olvass tovább, és nyugodtan írj üzenetet, hogyha kérdéseid lennének.

### Miért dolgozz velem?

Olyan szerkesztő vagyok, aki odafigyel a részletekre, és nagyon szeret érdekes és bonyolult projektekkel foglalkozni, illetve inkább kétszer is ellenőriz mindent, nehogy hiba csússzon a munkájába. Egyetemet végzett könyvtárosként a kutatás olyasmi, amit egyáltalán nem találok szokatlannak. Emellett gyakorlott műfordító és szerkesztő is vagyok: az elmúlt 10+ évben több mint 90 regényen és novellán dolgoztam.

2024-ben elvégeztem a [The Tech Editor Hub](https://www.thetecheditorhub.com/) által kínált, kötésmintákra specializálódó szaklektori képzést. Azóta a [The Knitting Guild Association (TKGA) tanúsítványt is nyújtó képzését](https://tkga.org/certification-for-technical-editors/) végzem. Emellett rendszeresen, szinte napi szinten kötök, szeretek új technikákat elsajátítani, és nem riadok vissza a kihívásoktól sem.

{{< highlight >}}

[A publikációs jegyzékem](/hu/publications) tartalmazza a megjelent műveim teljes listáját, [a portfólióm](/hu/te-portfolio) pedig az általam lektorált kötésmintákét. A magánprojektjeim oldalán pedig a [már befejezett kötéseimet](/hu/my-knitting-projects/) találod meg.

{{< /highlight >}}

### Mi a feladatom a kötésmintád lektoraként?

**Ellenőrizni, hogy stimmel-e a matek.** Megfelelőek a szemszámok? A minta megfelel a standard méretezésnek? Helyes a mértékegységek átváltása? El lehet készíteni a minta alapján a kiválasztott méretet?

**Ellenőrizni a minta- és vázlatrajzokat.** Az utasítások megegyeznek a mintarajzon látottakkal? Pontos a mintarajzhoz mellékelt jelmagyarázat? Szerepelnek a mintában a szükséges vázlatrajzok? A vázlatrajz pontosan reprezentálja a készítendő ruhadarabot?

**Nyelvi ellenőrzés.** Az utasítások világosak és pontosak? Egységes a stílus? Vannak elírások a mintában? Logikusan követhető a minta elrendezése/tördelése?

Igény esetén **el tudom készíteni a mintádhoz szükséges minta- és vázlatrajzokat is**.

### A lektorálás folyamata

1. Elküldöd nekem e-mailben a kötésmintádat, a tervezett határidőt, a kész ruhadarabról készített fotódat, és bármi mást, amit fontosnak tartasz. Én aztán megküldöm az árajánlatot, benne azzal, milyen gyorsan tudnám elvégezni a munkát, és mennyiért.
2. Ha sikerül megegyeznünk, akkor aláírunk egy szerződést, én pedig nekiállok a lektorálásnak, illetve az esetlegesen igényelt minta- és vázlatrajzok elkészítésének. Amikor kész vagyok, visszaküldöm az anyagot, hogy átnézhesd.
3. A harmadik lektori kör után (vagy ha már úgy érezzük, a minta készen áll), publikálod a munkádat, vagy elküldöd a tesztkötőidnek.
4. Kiállítom a munkáról a számlát, amit átutalással, 15 napos határidővel fizethetsz ki, eurós számla esetén Wise-on vagy Stripe-on keresztül.
5. Ha végeztek a tesztkötőid, átnézem még egyszer a kötésmintát, hátha van benne olyasmi, amit nem vettünk észre. Ez a lépés neked semmibe sem kerül.