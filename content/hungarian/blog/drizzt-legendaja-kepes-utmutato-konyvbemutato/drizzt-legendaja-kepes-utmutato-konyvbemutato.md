---
# Common-Defined params
title: "Könyvbemutató: Drizzt legendája - Képes útmutató"
meta_title: ""
author: "Ádám Sárpátki"
slug: "konyvbemutato-drizzt-legendaja"
date: "2025-05-22"
description: ""
image: ""
categories:
  - "Könyvek"
  - "Interjú"
tags:
  - "D&D"
  - "Fantasy"
  - "Fordítás"
  - "Kolibri Kiadó"
  - "Szerepjáték"
lead: "A Kolibri Kiadóval és a Huszadik oldallal közös projektünk - és életem első interjúja"
draft: false
---

A [Kolibri Kiadó](https://www.facebook.com/kolibrikiado/?locale=hu_HU) és a [Huszadik oldal](https://huszadikoldal.hu/) felkért egy rövid interjúra és kerekasztal-beszélgetésre a tavaly megjelent *Drizzt legendája - Képes útmutató* kapcsán, és én igent mondtam, pedig introvertáltként elég távol áll tőlem az ilyesmi. Viszont szeretem ezt a témát, a D&D jó dolog, és tavaly ez volt az egyik kedvenc fordításom.

<!--more-->

A meghívásból ez a kis könyvbemutató lett. Az első felében az eddigi pályámról, általánosságban a fordításról és kifejezetten ennek a könyvnek a munkálatairól beszélgetünk; a második felében pedig a [Vas és Varázs Szerepjáték Klub](https://www.vasesvarazs.hu/) vezetőjével, Marcival közösen dumálunk erről az útmutatóról, az asztali szerepjátékokról, illetve a híres-neves Drizztről.

Szuper hangulatban telt a felvétel, szerintem ez a végeredményből is látszik. Ezúton is köszönöm a Kolibri Kiadó és a Huszadik oldal felkérését, és mindazok önzetlen segítségét, akik lehetővé tették, hogy elkészüljön ez a könyv - akár azzal, hogy válaszoltak a néha teljesen random kérdéseimre, akár azzal, hogy kölcsönadták a jelenleg 36 kötetes sorozat részeit.

{{< youtube id="03hQilZqqC4" image="" >}}